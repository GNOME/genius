<html><head><meta http-equiv="Content-Type" content="text/html; charset=UTF-8"><title>Kapitola 5. Základy jazyka GEL</title><meta name="generator" content="DocBook XSL Stylesheets V1.79.1"><link rel="home" href="index.html" title="Příručka k aplikaci Genius"><link rel="up" href="index.html" title="Příručka k aplikaci Genius"><link rel="prev" href="ch04s05.html" title="Plošné grafy"><link rel="next" href="ch05s02.html" title="Používání proměnných"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Kapitola 5. Základy jazyka GEL</th></tr><tr><td width="20%" align="left"><a accesskey="p" href="ch04s05.html">Předcházející</a> </td><th width="60%" align="center"> </th><td width="20%" align="right"> <a accesskey="n" href="ch05s02.html">Další</a></td></tr></table><hr></div><div class="chapter"><div class="titlepage"><div><div><h1 class="title"><a name="genius-gel"></a>Kapitola 5. Základy jazyka GEL</h1></div></div></div><div class="toc"><p><b>Obsah</b></p><dl class="toc"><dt><span class="sect1"><a href="ch05.html#genius-gel-values">Hodnoty</a></span></dt><dd><dl><dt><span class="sect2"><a href="ch05.html#genius-gel-values-numbers">Čísla</a></span></dt><dt><span class="sect2"><a href="ch05.html#genius-gel-values-booleans">Pravdivostní hodnoty</a></span></dt><dt><span class="sect2"><a href="ch05.html#genius-gel-values-strings">Řetězce</a></span></dt><dt><span class="sect2"><a href="ch05.html#genius-gel-values-null">Null</a></span></dt></dl></dd><dt><span class="sect1"><a href="ch05s02.html">Používání proměnných</a></span></dt><dd><dl><dt><span class="sect2"><a href="ch05s02.html#genius-gel-variables-setting">Nastavování proměnných</a></span></dt><dt><span class="sect2"><a href="ch05s02.html#genius-gel-variables-built-in">Vestavěné proměnné</a></span></dt><dt><span class="sect2"><a href="ch05s02.html#genius-gel-previous-result">Proměnná s posledním výsledkem</a></span></dt></dl></dd><dt><span class="sect1"><a href="ch05s03.html">Používání funkcí</a></span></dt><dd><dl><dt><span class="sect2"><a href="ch05s03.html#genius-gel-functions-defining">Definování funkcí</a></span></dt><dt><span class="sect2"><a href="ch05s03.html#genius-gel-functions-variable-argument-lists">Proměnný seznam argumentů</a></span></dt><dt><span class="sect2"><a href="ch05s03.html#genius-gel-functions-passing-functions">Předávání funkcí funkcím</a></span></dt><dt><span class="sect2"><a href="ch05s03.html#genius-gel-functions-operations">Operace s funkcemi</a></span></dt></dl></dd><dt><span class="sect1"><a href="ch05s04.html">Oddělovač</a></span></dt><dt><span class="sect1"><a href="ch05s05.html">Komentáře</a></span></dt><dt><span class="sect1"><a href="ch05s06.html">Modulární aritmetika</a></span></dt><dt><span class="sect1"><a href="ch05s07.html">Seznam operátorů GEL</a></span></dt></dl></div><p>GEL znamená Genius Extension Language (rozšiřující jazyk Genius). Jedná se o jazyk, ve kterém píšete programy v kalkulátoru Genius. Program v jazyce GEL je jednoduše výraz, který je vyhodnocen jako číslo, matice nebo nějaký jiný objekt v GEL. <span class="application">Matematický nástroj Genius</span> tak může sloužit jako jednoduchý kalkulátor a nebo jako mocný nástroj pro teoretický vědecký výzkum. Cílem syntaxe je, aby byla snadná na naučení, jak jen to jde, zejména pro používání aplikace jako kalkulačky.</p><div class="sect1"><div class="titlepage"><div><div><h2 class="title" style="clear: both"><a name="genius-gel-values"></a>Hodnoty</h2></div></div></div><p>Hodnotami v jazyce GEL mohou být <a class="link" href="ch05.html#genius-gel-values-numbers" title="Čísla">čísla</a>, <a class="link" href="ch05.html#genius-gel-values-booleans" title="Pravdivostní hodnoty">pravdivostní hodnoty</a> nebo <a class="link" href="ch05.html#genius-gel-values-strings" title="Řetězce">řetězce</a>. GEL zachází jako s hodnotami i s <a class="link" href="ch08.html" title="Kapitola 8. Matice v jazyce GEL">maticemi</a>. Hodnoty mohou být mimo jiných věcí použity k výpočtům, přiřazovány do proměnných a vraceny z funkcí.</p><div class="sect2"><div class="titlepage"><div><div><h3 class="title"><a name="genius-gel-values-numbers"></a>Čísla</h3></div></div></div><p>Prvním typem čísel v GEL jsou celá čísla (integer). Celá čísla se zapisují normálním způsobem. </p><pre class="programlisting">1234
</pre><p>V šestnáctkové a osmičkové soustavě mohou být zapsána pomoci notace jazyka C. Například: </p><pre class="programlisting">0x123ABC
01234
</pre><p> Nebo můžete čísla zapsat v libovolné soustavě pomocí <code class="literal">&lt;základ&gt;\&lt;číslo&gt;</code>. Číslice větší než 9 se zapisují pomocí písmen podobně jako u šestnáctkové soustavy. Například číslo v třiadvacítkové soustavě můžete zapsat: </p><pre class="programlisting">23\1234ABCD
</pre><p>Druhým typem čísel v GEL jsou racionální čísla (rational). Racionální čísla vznikají podělením dvou celých čísel. Takže můžete zapsat: </p><pre class="programlisting">3/4
</pre><p> abyste získali tři čtvrtiny. Racionální čísla rovněž akceptují smíšené zlomky. Takže abyste získali jedna a tři desetiny, můžete napsat: </p><pre class="programlisting">1 3/10
</pre><p>Dalším typem čísel jsou desetinná čísla – čísla s plovoucí desetinnou čárkou (floating). Zadávají se ve formátu podobném notaci C. Jako oddělovač exponentu můžete použít <code class="literal">E</code>, <code class="literal">e</code> or <code class="literal">@</code>. Upozorňujeme, že když použijete oddělovač exponentu, bude číslo bráno jako desetinné, i když neobsahuje desetinnou tečku. Například: </p><pre class="programlisting">1.315
7.887e77
7.887e-77
.3
0.3
77e5
</pre><p> Když Genius vypisuje desetinné číslo, vždy u něj přidá <code class="computeroutput">.0</code>, i když je celé. Tím se dává najevo, že desetinná čísla nemají dokonalou přesnost. Pokud je číslo zapsáno ve vědecké notaci, jedná se vždy o desetinné číslo a Genius tak nemusí vypisovat <code class="computeroutput">.0</code>.</p><p>Posledním typem čísel v GEL jsou komplexní čísla (complex). Komplexní číslo můžete zadat jako součet reálné a imaginární části. Imaginární část přidáte doplněním <code class="literal">i</code>. Zde jsou příklady zápisu komplexních čísel: </p><pre class="programlisting">1+2i
8.01i
77*e^(1.3i)
</pre><div class="important" style="margin-left: 0.5in; margin-right: 0.5in;"><h3 class="title">Důležité</h3><p>Při zadávání imaginárních čísel musí číslo vždy předcházet před <code class="literal">i</code>. Pokud byste použili samotné <code class="literal">i</code>, Genius by se k němu stavěl, jako k odkazu na proměnnou <code class="varname">i</code>. Pokud potřebujete použít právě <code class="literal">i</code>, použijte místo toho <code class="literal">1i</code>.</p><p>Pokud chcete u imaginárních čísel použít notaci složených zlomků, musíte složený zlomek uzavřít do závorek, např. <strong class="userinput"><code>(1 2/5)i</code></strong>.</p></div></div><div class="sect2"><div class="titlepage"><div><div><h3 class="title"><a name="genius-gel-values-booleans"></a>Pravdivostní hodnoty</h3></div></div></div><p>Genius také nativně podporuje pravdivostní hodnoty (boolean). Jsou definovány dvě pravdivostní konstanty, <code class="constant">true</code> (pravda) a <code class="constant">false</code> (nepravda). Tyto identifikátory mohou být použity stejně jako jiné proměnné. Případně můžete použít i varianty <code class="constant">True</code>, <code class="constant">TRUE</code>, <code class="constant">False</code> a <code class="constant">FALSE</code>.</p><p>Všude, kde je očekáván pravdivostní výraz, můžete použít pravdivostní hodnotu nebo libovolný výraz, jehož výsledkem je číslo nebo pravdivostní hodnota. V případě, že má Genius vyhodnotit číslo jako pravdivostní hodnotu, pak je nula brána jako <code class="constant">false</code> a všechna ostatní čísla jako <code class="constant">true</code>.</p><p>Navíc můžete s pravdivostními hodnotami provádět aritmetické operace. Například: </p><pre class="programlisting">( (1 + true) - false ) * true
</pre><p> je to stejné jako: </p><pre class="programlisting">( (true or true) or not false ) and true
</pre><p> Podporovány jsou akorát sčítání, odčítání a násobení. Pokud mícháte ve výrazu dohromady čísla s pravdivostními hodnotami, jsou čísla nejprve převedena na pravdivostní hodnoty podle pravidel popsaných výše. To znamená, že například: </p><pre class="programlisting">1 == true
</pre><p> je vždy vyhodnoceno jako <code class="constant">true</code>, protože 1 bude před porovnáním s <code class="constant">true</code> převedeno na <code class="constant">true</code>.</p></div><div class="sect2"><div class="titlepage"><div><div><h3 class="title"><a name="genius-gel-values-strings"></a>Řetězce</h3></div></div></div><p>Stejně jako čísla a pravdivostní hodnoty, mohou být i řetězce (string) uloženy jako hodnoty v proměnných a předávány do funkcí. Můžete také spojit řetězec s jiným řetězcem pomocí operátoru plus. Například: </p><pre class="programlisting">a=2+3;"Výsledek je: "+a
</pre><p> vytvoří řetězec: </p><pre class="programlisting">Výsledek je: 5
</pre><p> Rovněž můžete používat escape sekvence ve stylu C, jako <code class="literal">\n</code>,<code class="literal">\t</code>,<code class="literal">\b</code>,<code class="literal">\a</code> a <code class="literal">\r</code>. Když potřebujete v řetězci <code class="literal">\</code> nebo <code class="literal">"</code>, musíte mu předřadit <code class="literal">\</code>. Například: </p><pre class="programlisting">"Lomítko: \\ Uvozovky: \" Tabulátory: \t1\t2\t3"
</pre><p> vytvoří řetězec: </p><pre class="programlisting">Lomítko: \ Uvozovky: " Tabulátory: 	1	2	3
</pre><p> Je třeba ale poznamenat, že když je řetězec vrácen z funkce, jsou zpětná lomítka ošetřena, takže takovýto výstup může být použit jako vstup. Pokud chcete řetězec vypsat jak je (bez použití escape sekvencí), použijte funkci <a class="link" href="ch11s02.html#gel-function-print"><code class="function">print</code></a> nebo <a class="link" href="ch11s02.html#gel-function-printn"><code class="function">printn</code></a>.</p><p>Navíc můžete použít knihovní funkci <a class="link" href="ch11s02.html#gel-function-string"><code class="function">string</code></a> k převodu čehokoliv na řetězec. Například: </p><pre class="programlisting">string(22)
</pre><p> vrátí </p><pre class="programlisting">"22"
</pre><p> Řetězce je také možné porovnávat pomocí operátorů <code class="literal">==</code> (rovno), <code class="literal">!=</code> (není rovno) a <code class="literal">&lt;=&gt;</code> (porovnání).</p></div><div class="sect2"><div class="titlepage"><div><div><h3 class="title"><a name="genius-gel-values-null"></a>Null</h3></div></div></div><p>Existuje speciální hodnota nazývaná <code class="constant">null</code>. Nelze s ní provádět žádné operace a když je vrácena, není nic vypsáno. Proto je hodnota <code class="constant">null</code> užitečná, když nechcete z výrazu získat žádný výstup. Hodnotu <code class="constant">null</code> získáte tak, že napíšete výraz <code class="literal">.</code>, konstantu <code class="constant">null</code> nebo nic. Tím se nemyslí nic jiného, než že když výraz zakončíte oddělovačem <code class="literal">;</code>, je to stejné, jako byste jej zakončili oddělovačem následovaným <code class="constant">null</code>.</p><p>Příklad: </p><pre class="programlisting">x=5;.
x=5;
</pre><p>Některé funkce vrací <code class="constant">null</code> v případě, že nelze vrátit žádnou hodnotu nebo nastane chyba. <code class="constant">null</code> se rovněž používá jako prázdný vektor, prázdná matice nebo prázdná reference (odkaz).</p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ch04s05.html">Předcházející</a> </td><td width="20%" align="center"> </td><td width="40%" align="right"> <a accesskey="n" href="ch05s02.html">Další</a></td></tr><tr><td width="40%" align="left" valign="top">Plošné grafy </td><td width="20%" align="center"><a accesskey="h" href="index.html">Domů</a></td><td width="40%" align="right" valign="top"> Používání proměnných</td></tr></table></div></body></html>
