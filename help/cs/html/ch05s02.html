<html><head><meta http-equiv="Content-Type" content="text/html; charset=UTF-8"><title>Používání proměnných</title><meta name="generator" content="DocBook XSL Stylesheets V1.79.1"><link rel="home" href="index.html" title="Příručka k aplikaci Genius"><link rel="up" href="ch05.html" title="Kapitola 5. Základy jazyka GEL"><link rel="prev" href="ch05.html" title="Kapitola 5. Základy jazyka GEL"><link rel="next" href="ch05s03.html" title="Používání funkcí"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Používání proměnných</th></tr><tr><td width="20%" align="left"><a accesskey="p" href="ch05.html">Předcházející</a> </td><th width="60%" align="center">Kapitola 5. Základy jazyka GEL</th><td width="20%" align="right"> <a accesskey="n" href="ch05s03.html">Další</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="genius-gel-variables"></a>Používání proměnných</h2></div></div></div><p>Syntaxe: </p><pre class="programlisting">NazevPromenne
</pre><p> Příklad: </p><pre class="screen"><code class="prompt">genius&gt; </code><strong class="userinput"><code>e</code></strong>
= 2.71828182846
</pre><p>Pro vyhodnocení proměnné jako takové jednoduše napište její název. Bude vrácena hodnota proměnné. Proměnnou můžete použít kdekoliv, kde by se normálně použilo číslo nebo řetězec. Navíc jsou proměnné nutné při definici funkcí, které vyžadují argumenty (viz <a class="xref" href="ch05s03.html#genius-gel-functions-defining" title="Definování funkcí">„Definování funkcí“</a>).</p><div class="tip" style="margin-left: 0.5in; margin-right: 0.5in;"><h3 class="title">Dokončování pomocí Tab</h3><p>Můžete používat klávesu Tab, aby vám Genius dokončoval názvy proměnných. Zkuste napsat prvních pár písmen názvu a zmáčknout <strong class="userinput"><code>Tab</code></strong>.</p></div><div class="important" style="margin-left: 0.5in; margin-right: 0.5in;"><h3 class="title">Názvy proměnných rozlišují velikost písmen</h3><p>U názvů proměnných se rozlišuje velikost písmen. To znamená, že proměnné <code class="varname">ahoj</code>, <code class="varname">AHOJ</code> a <code class="varname">Ahoj</code> jsou různé.</p></div><div class="sect2"><div class="titlepage"><div><div><h3 class="title"><a name="genius-gel-variables-setting"></a>Nastavování proměnných</h3></div></div></div><p>Syntaxe: </p><pre class="programlisting">&lt;identifier&gt; = &lt;value&gt;
&lt;identifier&gt; := &lt;value&gt;
</pre><p> Příklad: </p><pre class="programlisting">x = 3
x := 3
</pre><p>Pro přiřazení hodnoty do proměnné se používá operátor <code class="literal">=</code> nebo <code class="literal">:=</code>. Tyto operátory nastaví hodnotu proměnné a vrátí hodnotu, kterou jste nastavili, takže můžete dělat věci jako </p><pre class="programlisting">a = b = 5
</pre><p> Tím se nastaví <code class="varname">b</code> na 5 a rovněž se nastaví <code class="varname">a</code> na 5.</p><p>Pro nastavení proměnné lze použít jak operátor <code class="literal">=</code>, tak <code class="literal">:=</code>. Rozdíl mezi nimi je v tom, že operátor <code class="literal">:=</code> vždy vystupuje jako operátor přiřazení, zatímco operátor <code class="literal">=</code> může být interpretován jako test rovnosti, jestliže je použit v místě, kde je očekáván pravdivostní výraz.</p><p>Ohledně více informací o rozsahu působnosti proměnných, čímž je míněno, kdy je která proměnná viditelná, se podívejte na kapitolu <a class="xref" href="ch06s05.html" title="Globální proměnné a působnost proměnných">„Globální proměnné a působnost proměnných“</a>.</p></div><div class="sect2"><div class="titlepage"><div><div><h3 class="title"><a name="genius-gel-variables-built-in"></a>Vestavěné proměnné</h3></div></div></div><p>Jazyk GEL má několik vestavěných „proměnných“, jako třeba <code class="varname">e</code>, <code class="varname">pi</code> nebo <code class="varname">GoldenRatio</code>. Jedná se o široce používané konstanty s příslušnými hodnotami, do kterých nelze přiřadit nové hodnoty. Těchto vestavěných proměnných je celá řada, viz <a class="xref" href="ch11s04.html" title="Konstanty">„Konstanty“</a> pro kompletní seznam. Upozorňujeme, že <code class="varname">i</code> není standardně definována jako druhá odmocnina z mínus jedné (imaginární číslo) a ve výchozím stavu je nedefinovaná, takže ji můžete používat jako počítadlo, jak je zvykem. Když chcete zapsat imaginární číslo, musíte použít <strong class="userinput"><code>1i</code></strong>.</p></div><div class="sect2"><div class="titlepage"><div><div><h3 class="title"><a name="genius-gel-previous-result"></a>Proměnná s posledním výsledkem</h3></div></div></div><p>Proměnné <code class="varname">Ans</code> a <code class="varname">ans</code> je možné použít k získání výsledku posledního výrazu. Například, když máte proveden nějaký výpočet a chcete k výsledku přičíst 389, můžete to udělat takto: </p><pre class="programlisting">Ans+389
</pre></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ch05.html">Předcházející</a> </td><td width="20%" align="center"><a accesskey="u" href="ch05.html">Nahoru</a></td><td width="40%" align="right"> <a accesskey="n" href="ch05s03.html">Další</a></td></tr><tr><td width="40%" align="left" valign="top">Kapitola 5. Základy jazyka GEL </td><td width="20%" align="center"><a accesskey="h" href="index.html">Domů</a></td><td width="40%" align="right" valign="top"> Používání funkcí</td></tr></table></div></body></html>
