<html><head><meta http-equiv="Content-Type" content="text/html; charset=UTF-8"><title>Když spustíte aplikaci Genius</title><meta name="generator" content="DocBook XSL Stylesheets Vsnapshot"><link rel="home" href="index.html" title="Příručka k aplikaci Genius"><link rel="up" href="ch02.html" title="Chapter 2. Začínáme"><link rel="prev" href="ch02.html" title="Chapter 2. Začínáme"><link rel="next" href="ch03.html" title="Chapter 3. Základy používání"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Když spustíte aplikaci Genius</th></tr><tr><td width="20%" align="left"><a accesskey="p" href="ch02.html">Prev</a> </td><th width="60%" align="center">Chapter 2. Začínáme</th><td width="20%" align="right"> <a accesskey="n" href="ch03.html">Next</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="genius-when-start"></a>Když spustíte aplikaci Genius</h2></div></div></div><p>Když spustíte <span class="application">matematický nástroj Genius</span> ve vydání GNOME, zobrazí se okno jako je na obrázku <a class="xref" href="ch02s02.html#mainwindow-fig" title="Figure 2.1. Okno Matematického nástroje Genius">Figure 2.1, “Okno <span class="application">Matematického nástroje Genius</span>”</a>.</p><div class="figure"><a name="mainwindow-fig"></a><p class="title"><b>Figure 2.1. Okno <span class="application">Matematického nástroje Genius</span></b></p><div class="figure-contents"><div class="screenshot"><div lang="en" class="mediaobject"><img src="figures/genius_window.png" alt="Shows Genius Mathematics Tool main window. Contains titlebar, menubar, toolbar and working area. Menubar contains File, Edit, Calculator, Examples, Programs, Settings, and Help menus."></div></div></div></div><br class="figure-break"><p>Okno <span class="application">Matematického nástroje Genius</span> obsahuje následující prvky:</p><div class="variablelist"><dl class="variablelist"><dt><span class="term">Lišta nabídek</span></dt><dd><p>Nabídky v liště nabídek obsahují všechny příkazy, které potřebujete pro práci se soubory v <span class="application">Matematickém nástroji Genius</span>. Nabídka <span class="guilabel">Soubor</span> obsahuje položky pro načítání a ukládání položek a vytváření nových programů. Příkaz <span class="guilabel">Načíst a spustit…</span> neotevírá nové okno pro program, ale program jen přímo spustí. To je to stejné, co dělá příkaz <span class="command"><strong>load</strong></span>.</p><p>Nabídka <span class="guilabel">Kalkulátor</span> ovládá výpočetní jádro. Umožňuje vám spustit právě vybraný program nebo přerušit právě probíhající výpočet. Můžete také hledat v úplných výrazech poslední odpovědi (to je užitečné, když je poslední odpověď delší, než se vloze do jedné obrazovky konzoly) nebo si zobrazovat seznam hodnot všech uživatelem definovaných proměnných. Rovněž můžete sledovat uživatelské proměnné, což se hodí hlavně, když běží dlouhý výpočet nebo některý program ladíte. A nakonec poskytuje kreslící funkce přes uživatelsky přívětivé dialogové okno.</p><p>Pod nabídkou <span class="guilabel">Příklady</span> je seznam příkladů a ukázkových programů. Když nabídku otevřete, načte se příklad jako nový program, který můžete spouštět, upravovat, měnit a ukládat. Tyto programy by měly být dobře zdokumentované a obecně předvádět některé z vlastností <span class="application">matematického nástroje Genius</span> nebo nějaký matematický koncept.</p><p>Pod nabídkou <span class="guilabel">Programy</span> je seznam právě otevřených programů a umožňuje mezi nimi přepínat.</p><p>Ostatní nabídky mají funkce podobné jako v jiných aplikacích.</p></dd><dt><span class="term">Lišta nástrojů</span></dt><dd><p>Lišta nástrojů obsahuje podmnožinu příkazů, které jsou dostupné z lišty nabídek.</p></dd><dt><span class="term">Pracovní oblast</span></dt><dd><p>Pracovní oblast je hlavní způsob, jak s aplikací komunikovat.</p><p>Na začátku má pracovní oblast jedinou kartu <span class="guilabel">Konzola</span>, která je hlavním způsobem, jak komunikovat s kalkulátorem. V ní zapisujete výrazy a po zmáčknutí klávesy Enter jsou v ní hned vraceny výsledky.</p><p>Případně můžete psát delší programy a ty se pak mohou objevit v samostatných kartách. Programy jsou sady příkazů nebo funkcí, které mohou být spuštěny naráz jako jeden celek, aniž byste je museli postupně zadávat do příkazkového řádku. Programy mohou být uloženy do souborů pro pozdější opětovné použití.</p></dd></dl></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ch02.html">Prev</a> </td><td width="20%" align="center"><a accesskey="u" href="ch02.html">Up</a></td><td width="40%" align="right"> <a accesskey="n" href="ch03.html">Next</a></td></tr><tr><td width="40%" align="left" valign="top">Chapter 2. Začínáme </td><td width="20%" align="center"><a accesskey="h" href="index.html">Home</a></td><td width="40%" align="right" valign="top"> Chapter 3. Základy používání</td></tr></table></div></body></html>
