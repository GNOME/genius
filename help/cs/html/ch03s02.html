<html><head><meta http-equiv="Content-Type" content="text/html; charset=UTF-8"><title>Jak vytvořit nový program</title><meta name="generator" content="DocBook XSL Stylesheets Vsnapshot"><link rel="home" href="index.html" title="Příručka k aplikaci Genius"><link rel="up" href="ch03.html" title="Chapter 3. Základy používání"><link rel="prev" href="ch03.html" title="Chapter 3. Základy používání"><link rel="next" href="ch03s03.html" title="Jak otevřít a spustit program"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Jak vytvořit nový program</th></tr><tr><td width="20%" align="left"><a accesskey="p" href="ch03.html">Prev</a> </td><th width="60%" align="center">Chapter 3. Základy používání</th><td width="20%" align="right"> <a accesskey="n" href="ch03s03.html">Next</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="genius-usage-create-program"></a>Jak vytvořit nový program</h2></div></div></div><p lang="en">
	      If you wish to enter several more complicated commands, or perhaps write a complicated
	      function using the <a class="link" href="ch05.html" title="Chapter 5. Základy jazyka GEL">GEL</a> language, you can create a new
	     program; really just a file with many commands.
      </p><p>Když chcete začít psát nový program, zvolte <span class="guimenu">Soubor</span> → <span class="guimenuitem">Nový program</span> a v pracovní oblasti se objeví nová karta. V té můžete nový program v jazyce <a class="link" href="ch05.html" title="Chapter 5. Základy jazyka GEL">GEL</a> psát. Až jej dopíšete, můžete jej spustit pomocí <span class="guimenu">Kalkulátor</span> → <span class="guimenuitem">Spustit</span> (nebo tlačítkem <span class="guilabel">Spustit</span> na nástrojové liště). Tím se váš program provede a na kartě <span class="guilabel">Konzola</span> zobrazí výstup. Ve výsledku je to stejné, jako byste vzali text celého programu a napsali jej do konzoly. Jediný rozdíl je v tom, že vstup je proveden nezávisle na konzole, zatímco výstup jde na konzolu. <span class="guimenu">Kalkulátor</span> → <span class="guimenuitem">Spustit</span> vždy spustí aktuálně vybraný program, i když jste zrovna na kartě <span class="guilabel">Konzola</span>. Aktuálně vybraný program má svoji kartu označenou tučným písmem a vybere se tak, že na kartu prostě kliknete.</p><p>Abyste napsaný program uložili, zvolte <span class="guimenu">Soubor</span> → <span class="guimenuitem">Uložit jako…</span> Podobně, jako v jiných aplikacích, můžete zvolit <span class="guimenu">Soubor</span> → <span class="guimenuitem">Uložit</span> pro uložení programu, který již má přidělený název souboru. V případě, že máte otevřených hodně programů, které upravujete, a přejete si je uložit, můžete zvolit také <span class="guimenu">Soubor</span> → <span class="guimenuitem">Uložit neuložené</span>.</p><p>Programy, ve kterých jsou neuložené změny, mají vedle svého názvu souboru „[+]“. Díky tomu můžete rychle poznat, jestli se soubor na disku a otevřený v kartě odlišují. Programy, které zatím nemají přidělený název souboru, jsou stále považovány za neuložené a „[+]“ se u nich nevypisuje.</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ch03.html">Prev</a> </td><td width="20%" align="center"><a accesskey="u" href="ch03.html">Up</a></td><td width="40%" align="right"> <a accesskey="n" href="ch03s03.html">Next</a></td></tr><tr><td width="40%" align="left" valign="top">Chapter 3. Základy používání </td><td width="20%" align="center"><a accesskey="h" href="index.html">Home</a></td><td width="40%" align="right" valign="top"> Jak otevřít a spustit program</td></tr></table></div></body></html>
